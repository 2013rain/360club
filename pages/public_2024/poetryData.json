[
{"title":"水调歌头（明月几时有）","author":"宋 · 苏轼","content":"丙辰中秋，欢饮达旦，大醉，作此篇，兼怀子由。<br>明月几时有？把酒问青天。<br>不知天上宫阙，今夕是何年。<br>我欲乘风归去，又恐琼楼玉宇，高处不胜寒。<br>起舞弄清影，何似在人间。<br>转朱阁，低绮户，照无眠。<br>不应有恨，何事长向别时圆？人有悲欢离合，月有阴晴圆缺，此事古难全。<br>但愿人长久，千里共婵娟。<br>"},
{"title":"六月二十七日望湖楼醉书","author":"宋 · 苏轼","content":"黑云翻墨未遮山，白雨跳珠乱入船。<br>卷地风来忽吹散，望湖楼下水如天。<br>"},
{"title":"书湖阴先生壁","author":"宋 · 王安石","content":"茅檐长扫净无苔,花木成畦手自栽。<br> 一水护田将绿绕,两山排闼送青来。<br>"},
{"title":"鹿砦(zhài寨）","author":"唐 · 王维","content":"空山不见人,但闻人语响。<br> 返景入深林,复照青苔上。<br>"}
]
